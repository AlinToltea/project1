<!DOCTYPE html>
<html lang="en">
<head>

    <title>Est</title>
</head>
<body>
Grand Est[1] (în franceză Marele Est) este o regiune administrativă în Franța de Nord-Est, care s-a format la 1 ianuarie 2016 prin fuziunea regiunilor Alsacia, Lorena și Champagne-Ardenne ca urmare a unei reforme administrativ-teritoriale adoptate de legislativul francez în 2014.[2]

Regiunea este situată în bazinele hidrografice a trei râuri (Sena, Meusa și Rin), acoperind o suprafață de 57.441 km2, a cincea ca mărime în Franța, și include două lanțuri muntoase (Vosgii și Ardenii). Se învecinează cu Belgia, Luxemburg, Germania și Elveția, și o parte a sa aparține de Megalopolisul European. În 2017 avea o populație de 5.549.586 de locuitori, numiți (neoficial) grandestois sau grandestiens.[3] Capitală și cel mai mare oraș este Strasbourg.
</body>
</html>